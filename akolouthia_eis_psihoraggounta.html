<!DOCTYPE html PUBLIC "-//W3C//DTD HTML 4.01//EN"
   "http://www.w3.org/TR/html4/strict.dtd">

<html lang="en">
<link rel="icon" 
      type="image/png" 
      href="logo.png">
<meta name="viewport" content="width=device-width, initial-scale=1.0, minimum-scale=1.0, maximum-scale=1.0, user-scalable=no">

<head>
<meta name='text:proseuxitario' content='' />
<meta name="keywords" content="προσευχες, ορθοδοξια, προσευχηταριο, προσευχηταρι, ορθοδοξο προσευχηταρι, ορθοδοξος χριστιανος">
<meta name="author" content="Fanis Siampos">

<meta http-equiv="Content-Type" content="text/html; charset=utf-8">
<title>ΠΡΟΣΕΥΧΗΤΑΡΙΟ (ΟΡΘΟΔΟΞΟΥ ΧΡΙΣΤΙΑΝΟΥ)</title>
<link rel="stylesheet" href="post.css">

</head>
<body>
<div id="header">

<p><center><a href="index.html"><img style="margin:0 auto; position:relative; top:-13px; text-decoration: none; border: 0 none; width:270px; height:25px;" alt="logo"  src="16940042759035.png"></a></center></p>
</div>

<object style="font-size:26px; color:#2F4F4F; font-weight:bold; line-height:100%; font-family: Helvetica;">Ακολουθία εις ψυχορραγούντα</object>

<br><br>

<object style="color:red;">Ποίημα Κυρού Ανδρέου Κρήτης Ιεροσολυμίτου.</object><br><br>

<object style="color:red;">Ωδή α’.</object><br>
Δεύτε συνάχθητε πάντες οι ευσεβώς, εν τω βίω ζήσαντες, και θρηνήσατε ψυχήν, ξενωθείσαν δόξης του Θεού, και δουλεύσασαν αισχροίς, δαίμοσι πάση σπουδή.<br>
Τανύν ο χρόνος μου άπας ο της ζωής, ως καπνός παρέδραμε, και παρέστησαν λοιπόν, Άγγελοι πεμφθέντες εκ Θεού, την αθλίαν μου ψυχήν, ζητούντες ασυμπαθώς.<br><br>

Δόξα πατρί…<br>
Ιδού εφέστηκεν όχλος των πονηρών, πνευμάτων κατέχοντες, των εμών αμαρτιών, εγγραφάς και κράζουσι σφοδρώς εκζητούντες αναιδώς, την ταπεινήν μου ψυχήν.<br>
Και νυν.<br><br>

<object style="color:red;">Θεοτοκίον.</object><br>
Λοιπόν προς τίνα βοήσω; Τίς μου κλαυθμόν, εξ οδύνης δέξεται, και καρδίας στεναγμόν; Ειμή συ πανάχραντε Αγνή, η ελπίς Χριστιανών, και πάντων αμαρτωλών.<br><br>

<object style="color:red;">Ωδή γ’.</object><br><br>

Καλοί μου φίλοι και γνωστοί, ίνα τί ου  θρηνείτε, εκ ψυχής και καρδίας, τον ποτέ αγαπητόν, και φίλον και αδελφόν, νυν δε ξένον, και Θεού και πάντων υμών;<br><br>
Αγαπητοί μου αδελφοί, τας εμάς καθορώντες, αμαρτίας κειμένας, εν τη στάθμη του ζυγού, Χριστόν τον πάντων Θεόν, δυσωπείτε ίλεων γενέσθαι μοι.<br><br>

Δόξα πατρί…<br><br>
Μνησθέντες μου αγαπητοί, της προ υμάς φιλίας, τον Χριστόν δυσωπείτε, επιβλέψαι επ’ εμέ, τον δυστυχή, της ζωής, στερηθέντα και βασανιζόμενον.<br>
Και νυν.<br><br>

<object style="color:red;">Θεοτοκίον.</object><br>
Κλίνον το ους σου επ’ εμοί, του Θεού η Μήτηρ, εκ του ύψους της δόξης, της πολλής σου αγαθή˙ εισάκουσον στεναγμών, τελευταίων, και χείρά μοι όρεξον.<br><br>

<object style="color:red;">Ωδή δ’.</object><br>
Οίμοι τον άσωτον! Οίμοι τον άθλιον! Ότι χείρας εκτείνω προς τους εμούς, φίλους τε, και δάκρυα, εξ οφθαλμών μου προχέω, άλλ’ ουδείς ο ελεών εμέ.<br>
Αγών επέστη μοι, ψυχής πανόλεθρος, και τα όμματα ρέπων προς του Θεού, φωτεινούς Αγγέλους, εκβοώ˙ Μικρόν εάσατέ με ζην, άλλ’ ουδείς ο εισακούων μου.<br><br>

Δόξα πατρί…<br>
Εμέ πενθήσατε, εμέ θρηνήσατε, των Αγγέλων οι δήμοι και των βροτών, πάντων οι φιλόχριστοι˙ αθλίως γαρ μου η ψυχή, εκ του σώματος χωρίζεται.<br>
Και νυν.<br><br>

<object style="color:red;">Θεοτοκίον.</object><br>
Δέσποινα , Δέσποινα, άρτι ελέησον ψυχήν απορουμένην και προς την σην, σκέπην μόνην βλέπουσαν, και μη παρίδης αγαθή, εκδοθήναί με τοις δαίμοσι.<br><br>

<object style="color:red;">Ωδή ε’.</object><br>
Φως νοητόν λάμψον επ’ εμοί, ίδω σε Χριστέ καν προς βραχύ˙ ουκ έτι γαρ σε θεάσομαι˙ νέφος γαρ δαιμόνων, άφνω επήλθέ μοι, και σκότος των αισχρών μου, έργων καλύπτει με.<br>
Σώζεσθε πάντες αγαπητοί, άσπλαγχνοι φανέντες επ’ εμέ, τον δυστυχή και πανάθλιον˙ πάντες γαρ ει μίαν φωνήν εφθέγξασθε, προς τον εμόν Δεπότην, ουκ αν απέτυχον.<br><br>

Δόξα πατρί…<br>
Σώζου ο μέγας άρχων Θεού, Μιχαήλ Αγγέλων αρχηγέ˙ ουκ έτι γαρ σου το άγιον, όνομα καλέσω του βοηθήσαί μοι˙ σιγώσι γαρ μου χείλη, και γλώσσα δέδεται.<br>
Και νυν.<br><br>

<object style="color:red;">Θεοτοκίον.</object><br>
Σώζου και συ άχραντε αγνή,  Μήτηρ του Χριστού μου και Θεού˙ ουκ έτι γαρ την εικόνα σου, εξ εμών πταισμάτων βλέψω ο άθλιος˙ εσβέσθη γαρ το φως μου, νυξ δε μ’ εκάλυψε.<br><br>

<object style="color:red;">Ωδή ς’.</object><br>
Κλίνατε το ους υμών, αδελφοί μου προς εμέ, και συμπαθώς ακούσατε, ελεεινών ρημάτων μικράν φθογγήν, και μη παρακούσητε, και μισθόν εκ Κυρίου πάντων λήψεσθε.<br>
Ιδού νυν χωρίζεται, μετ’ οδύνης η ψυχή, εκ του δεινού μου σώματος˙ μη ουν το σώμά μου θάψητε εν τη γη˙ εάσατε άταφον, όπως φάγωσι κύνες την καρδίαν μου.<br><br>

Δόξα πατρί…<br>
Τί γαρ μοι το όφελος, την ψυχήν εν φοβεροίς, κολαστηρίοις σύρεσθαι, το δε σώμά μου ψάλλεσθαι υφ’ υμών; Ουκ έστι γαρ άξιον, αλλά σύραντες έξω κυσί ρίψατε.<br>
Και νυν.<br><br>

<object style="color:red;">Θεοτοκίον.</object><br>
Ίσως διερχόμενοι, ξένοι βλέποντες οστά, υπό κυνών συρόμενα, κατανυγέντες κράξουσιν εκ ψυχής˙ Βοήθησον Δέσποινα, τη ψυχή του αθλίου τούτου σώματος.<br><br>

<object style="color:red;">Ωδή ζ’.</object><br><br>

Ιδού σύραντες απέσπασαν του σώματος, δεινώς άφνω αθλίαν ψυχήν, και απάγουσι, προς Κριτήν φρικτόν και φοβερόν˙ μνησθέντες μου ουν αγαπητοί, της προς υμάς ομιλίας, μνείαν ποιείσθέ μου.<br>
Ελεήσατέ με Άγγελοι πανάγιοι, Θεού του παντοκράτορος, και λυτρώσασθε, τελωνίων πάντων πονηρών˙ ουκ έχω γαρ έργον αγαθόν, αντισταθμίζειν τω ζυγώ, των φαύλων πράξεων.<br><br>

Δόξα πατρί…<br>
Αν επανέλθητε πανάγιοί μου Άγγελοι, παραστήναι βήματι Χριστού, γόνυ κλίναντες, εν κλαυθμοίς βοήσατε αυτώ˙  Ελέησον πάντων Ποιητά, έργον χειρών σου αγαθέ, και μη απώση εκ σου.<br>
Και νυν.<br><br>

<object style="color:red;">Θεοτοκίον.</object><br>
Προσκυνήσαντες την Δέσποιναν, και άχραντον Μητέρα του Θεού ημών, δυσωπήσατε, όπως κλίνη γόνυ μεθ’ υμών, και κάμψη προς δέησιν αυτώ Μήτηρ γαρ ούσα και τροφός, εισακουσθήσεται.<br><br>

<object style="color:red;">Ωδή η’.</object><br>
Νυν στενάξατε πάντα της γης τα πέρατα, επ’ εμοί τω αθλίω, και συνδακρύσατε˙ ήλθε γαρ δεινή, εκ των άνω απόφασις, χείράς μου δεθήναι, και πόδας εξωσθήναι.<br>
Αστοχήσας εκ πάντων προς σε φύλακα, της αθλίας ζωής μου στενάζων κράζω πικρώς˙ Ίδε μου δεσμών αιωνίων την κάκωσιν, κα μη αποκάμης, υπέρ εμού πρεσβεύων.<br><br>

Δόξα πατρί…<br>
Επειδή εγενόμην δαίμοσιν έκδοτος, και εις άδου πυθμένα βία κατάγομαι, οίδα ότι νυν, πάντες μου επελάθοντο˙ συ δε μνήσθητί μου, ώ Άγγελε Κυρίου.<br>
Και νυν.<br><br>

<object style="color:red;">Θεοτοκίον.</object><br>
Του Θεού μου η Μήτηρ πώς επελάθου μου; Πώς ουκ έκαμψας σπλάγχνα του εκκενώσαντος, αίμα εκ πλευράς, ίνα σώσης ους έπλασεν; Οίμοι! Πώς εκλείσθη, τα σπλάχνα του Χριστού μου;<br><br>

<object style="color:red;">Ωδή θ’.</object><br>
Θεόν ουκ έτι εγώ μνησθήσομαι˙ ουκ έτι γαρ εν άδη μνημονεύειν τον Κύριον˙ αλλά σκότει δεινώ καλυπτόμενος, κάθηται περιμένων την εξανάστασιν˙ πάντων των βροτών ανακριθείς, εις πυρ βληθήσομαι.<br>
Θεός ουκ έτι εμού μνησθήσεται, ουδέ πληθύς Αγγέλων, Αρχαγγέλων ομήγυρις, Προφητών, Αποστόλων ο σύλλογος, πλήθη τε των Μαρτύρων, πάντων Δικαίων τε˙ μόνος ουν αντλήσω τα κακά, άπερ συνέλεξα.<br><br>

Δόξα πατρί…<br>
Θρηνήσατέ με νυν και πενθήσατε, άδου πυθμήν και άβυσσος, και σκώληξ και τάρταρος˙ αι κολάσεις ουν πάσαι στενάξατε˙ μόνος γαρ εγώ ο άθλιος, ήχθην εις υμάς παραδοθείς, του τιμωρείσθαι πικρώς.<br>
Και νυν.<br><br>

<object style="color:red;">Θεοτοκίον.</object><br>
Θεού Μήτηρ βλέψον εις άβυσσον, ίδε ψυχήν βασάνοις εκδοθείσαν κολάζεσθαι, και τα γόνατα κλίνασα, δάκρυσον˙ ίνα επικαμφθείς σου ταις παρακλήσεσιν, ο το αίμα δους υπέρ εμού, ανακαλέση με.

<br><BR><BR>



</body>
</html>
