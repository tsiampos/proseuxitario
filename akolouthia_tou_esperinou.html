<!DOCTYPE html PUBLIC "-//W3C//DTD HTML 4.01//EN"
   "http://www.w3.org/TR/html4/strict.dtd">

<html lang="en">
<link rel="icon" 
      type="image/png" 
      href="logo.png">
<meta name="viewport" content="width=device-width, initial-scale=1.0, minimum-scale=1.0, maximum-scale=1.0, user-scalable=no">

<head>
<meta name='text:proseuxitario' content='' />
<meta name="keywords" content="προσευχες, ορθοδοξια, προσευχηταριο, προσευχηταρι, ορθοδοξο προσευχηταρι, ορθοδοξος χριστιανος">
<meta name="author" content="Fanis Siampos">

<meta http-equiv="Content-Type" content="text/html; charset=utf-8">
<title>ΠΡΟΣΕΥΧΗΤΑΡΙΟ (ΟΡΘΟΔΟΞΟΥ ΧΡΙΣΤΙΑΝΟΥ)</title>
<link rel="stylesheet" href="post.css">

</head>
<body>
<div id="header">

<p><center><a href="index.html"><img style="margin:0 auto; position:relative; top:-13px; text-decoration: none; border: 0 none; width:270px; height:25px;" alt="logo"  src="16940042759035.png"></a></center></p>
</div>
 
<object style="font-size:26px; color:#2F4F4F; font-weight:bold; line-height:100%; font-family: Helvetica;">Ακολουθία του Εσπερινού</object>

<br><br>

<object style="color:red;">(Ἡ Ἀκολουθία τοῦ Ἑσπερινοῦ τελεῖται ἀμέσως μετὰ τὴν δύσιν τοῦ ἠλίου)</object><br><br>
Εἰς τὸ ὄνομα τοῦ Πατρὸς καὶ τοῦ Υἱοῦ καὶ τοῦ Ἁγίου Πνεύματος. Ἀμήν.<br><br>

Δεῦτε προσκυνήσωμεν καὶ προσπέ­σωμεν τῷ Βασιλεῖ ἡμῶν Θεῷ.<br><br>

Δεῦτε προσκυνήσωμεν καὶ προσπέ­σωμεν Χριστῷ τῷ Βασιλεῖ ἡμῶν Θεῷ.<br><br>

Δεῦτε προσκυνήσωμεν καὶ προσπέ­σωμεν Αὐτῷ Χριστῷ τῷ Βασιλεῖ καὶ Θεῷ ἡμῶν.<br><br>

<object style="color:red;">Ψαλμός ργ’. (103)</object><br><br>
Εὐλόγει ἡ ψυχή μου, τὸν Κύριον, Κύριε ὁ Θεός μου ἐμεγαλύνθης σφόδρα.<br><br>

Ἐξομολόγησιν καὶ μεγαλοπρέπειαν ἐνεδύσω, ἀναβαλλόμενος φῶς ὡς ἱμάτιον.<br><br>

Ἐκτείνων τὸν οὐρανὸν ὡσεὶ δέῤῥιν, ὁ στεγάζων ἐν ὕδασι τὰ ὑπερῷα Αὐτοῦ.<br><br>

Ὁ τιθεὶς νέφη τὴν ἐπίβασιν Αὐτοῦ, ὁ περιπατῶν ἐπὶ πτερύγων ἀνέμων.<br><br>

Ὁ ποιῶν τοὺς Ἀγγέλους Αὐτοῦ πνεύματα, καὶ τοὺς λειτουργοὺς Αὐτοῦ πυρὸς φλόγα.<br><br>

Ὁ θεμελιῶν τὴν γῆν ἐπὶ τὴν ἀσφάλειαν αὐτῆς, οὐ κλιθήσεται εἰς τὸν αἰῶνα τοῦ αἰῶνος.<br><br>

Ἄβυσσος ὡς ἱμάτιον τὸ περιβόλαιον Αὐτοῦ, ἐπὶ τῶν ὀρέων στήσονται ὕδα­τα.<br><br>

Ἀπὸ ἐπιτιμήσεώς Σου φεύξονται, ἀπὸ φωνῆς βροντῆς Σου δειλιάσουσιν.<br><br>

Ἀναβαίνουσιν ὄρη, καὶ καταβαί­νου­σι πεδία εἰς τὸν τόπον, ὃν ἐθεμελί­ωσας αὐτά.<br><br>

Ὅριον ἔθου, ὃ οὐ παρελεύσονται, οὐδὲ ἐπιστρέψουσι καλύψαι τὴν γῆν.<br><br>

Ὁ ἐξαποστέλλων πηγὰς ἐν φάραγ­ξιν, ἀνάμεσον τῶν ὀρέων διε­λεύ­σονται ὕδατα.<br><br>

Ποτιοῦσι πάντα τὰ θηρία τοῦ ἀγροῦ, προσδέξονται ὄναγροι εἰς δίψαν αὐτῶν.<br><br>

Ἐπ’ αὐτὰ τὰ πετεινὰ τοῦ οὐρανοῦ κατασκηνώσει ἐκ μέσου τῶν πετρῶν δώσουσι φωνήν.<br><br>

Ποτίζων ὄρη ἐκ τῶν ὑπερῴων Αὐτοῦ, ἀπὸ καρποῦ τῶν ἔργων Σου χορτα­σθή­σε­ται ἡ γῆ.<br><br>

Ὁ ἐξανατέλλων χόρτον τοῖς κτήνε­σι, καὶ χλόην τῇ δουλείᾳ τῶν ἀνθρώπων.<br><br>

Τοῦ ἐξαγαγεῖν ἄρτον ἐκ τῆς γῆς, καὶ οἶνος εὐφραίνει καρδίαν ἀνθρώπου.<br><br>

Τοῦ ἱλαρῦναι πρόσωπον ἐν ἐλαίῳ, καὶ ἄρτος καρδίαν ἀνθρώπου στηρί­ζει.<br><br>

Χορτασθήσονται τὰ ξύλα τοῦ πεδίου, αἱ κέδροι τοῦ Λιβάνου, ἃς ἐφύτευσας.<br><br>

Ἐκεῖ στρουθία ἐννοσσεύσουσι, τοῦ ἐρωδιοῦ ἡ κατοικία ἡγεῖται αὐτῶν.<br><br>

Ὄρη τὰ ὑψηλὰ ταῖς ἐλάφοις, πέτρα καταφυγὴ τοῖς λαγωοῖς.<br><br>

Ἐποίησε σελήνην εἰς καιρούς ὁ ἥλιος ἔγνω τὴν δύσιν αὐτοῦ.<br><br>

Ἔθου σκότος, καὶ ἐγένετο νύξ· ἐν αὐτῇ διελεύσονται πάντα τὰ θηρία τοῦ δρυμοῦ.<br><br>

Σκύμνοι ὠρυόμενοι τοῦ ἁρπάσαι, καὶ ζητῆσαι παρὰ τῷ Θεῷ βρῶσιν αὐτοῖς.<br><br>

Ἀνέτειλεν ὁ ἥλιος, καὶ συνήχθησαν, καὶ εἰς τὰς μάνδρας αὐτῶν κοιτα­σθή­σονται.<br><br>

Ἐξελεύσεται ἄνθρωπος ἐπὶ τὸ ἔργον αὐτοῦ, καὶ ἐπὶ τὴν ἐργασίαν αὐτοῦ ἕως ἑσπέρας.<br><br>

Ὡς ἐμεγαλύνθη τὰ ἔργα Σου, Κύριε, πάντα ἐν σοφίᾳ ἐποίησας· ἐπληρώθη ἡ γῆ τῆς κτίσεώς Σου.<br><br>

Αὕτη ἡ θάλασσα ἡ μεγάλη καὶ εὐρύ­χω­ρος, ἐκεῖ ἑρπετὰ ὧν οὐκ ἔστιν ἀριθμός, ζῷα μικρὰ μετὰ μεγάλων.<br><br>

Ἐκεῖ πλοῖα διαπορεύονται, δράκων οὗτος, ὃν ἔπλασας ἐμπαίζειν αὐτῇ.<br><br>

Πάντα πρὸς Σὲ προσδοκῶσι, δοῦναι τὴν τροφὴν αὐτῶν εἰς εὔκαιρον· δόντος Σου αὐτοῖς συλλέξουσιν.<br><br>

Ἀνοίξαντός Σου τὴν χεῖρα, τὰ σύμπαντα πλησθήσονται χρηστό­τη­τος, ἀποστρέψαντος δέ Σου τὸ πρόσωπον, ταραχθήσονται.<br><br>

Ἀντανελεῖς τὸ πνεῦμα αὐτῶν, καὶ ἐκλείψουσι, καὶ εἰς τὸν χοῦν αὐτῶν ἐπιστρέψουσιν.<br><br>

Ἐξαποστελεῖς τὸ πνεῦμά Σου, καὶ κτισθήσονται, καὶ ἀνακαινιεῖς τὸ πρόσω­πον τῆς γῆς.<br><br>

Ἤτω ἡ δόξα Κυρίου εἰς τοὺς αἰῶνας, εὐφρανθήσεται Κύριος ἐπὶ τοῖς ἔργοις Αὐτοῦ.<br><br>

Ὁ ἐπιβλέπων ἐπὶ τὴν γῆν, καὶ ποιῶν αὐτὴν τρέμειν, ὁ ἁπτόμενος τῶν ὀρέ­ων καὶ καπνίζονται.<br><br>

ᾌσω τῷ Κυρίῳ ἐν τῇ ζωῇ μου, ψαλῶ τῷ Θεῷ μου ἕως ὑπάρχω.<br><br>

Ἠδυνθείη Αὐτῷ ἡ διαλογή μου, ἐγὼ δὲ εὐφρανθήσομαι ἐπὶ τῷ Κυρίῳ.<br><br>

Ἐκλείποιεν ἁμαρτωλοὶ ἀπὸ τῆς γῆς, καὶ ἄνομοι, ὥστε μὴ ὑπάρχειν αὐτούς.<br><br>

Εὐλόγει, ἡ ψυχή μου, τὸν Κύριον.<br><br>

Καὶ πάλιν· Ὁ ἥλιος ἔγνω τὴν δύσιν αὐτοῦ· ἔθου σκότος, καὶ ἐγένετο νύξ. Ὡς ἐμεγαλύνθη τὰ ἔργα Σου, Κύριε· πάντα ἐν σοφίᾳ ἐποίησας.<br><br>

<object style="color:red;">Δόξα. Καὶ νῦν.</object><br><br>

<object style="color:red;">Ἀλληλούϊα, ἀλληλούϊα, ἀλληλούϊα. Δόξα Σοι ὁ Θεός (ἐκ γ’).Ἡ ἐλπὶς ἡμῶν, Κύριε, δόξα σοι.</object><br><br>

Κύριε, ἐλέησον (ιβ’).<br><br>

<object style="color:red;">Ἡ στιχολογία τοῦ Ψαλτηρίου, ὡς διατέτακται. Εἶτα·</object>
Κύριε, ἐλέησον (γ’).<br><br>

<object style="color:red;">Οἱ Ἐπιλύχνιοι Ψαλμοί.</object><br><br>
<object style="color:red;">Ψαλμός ρμ’. (140)</object><br><br>
Κύριε ἐκέκραξα πρὸς Σέ, εἰσάκουσόν μου· εἰσά­κου­σόν μου, Κύριε. Κύριε, ἐκέκραξα πρὸς Σέ, εἰσάκουσόν μου· πρόσχες τῇ φωνῇ τῆς δεήσεώς μου, ἐν τῷ κεκραγέναι με πρὸς Σέ. Εἰσάκουσόν μου, Κύριε.<br><br>

Κατευθυνθήτω ἡ προσευχή μου, ὡς θυμίαμα ἐνώπιόν Σου, ἔπαρ­σις τῶν χειρῶν μου θυσία ἑσπερινή. Εἰσά­κου­σόν μου, Κύριε.<br><br>

Θοῦ, Κύριε, φυλακὴν τῷ στόματί μου, καὶ θύραν περιοχῆς περὶ τὰ χείλη μου.<br><br>

Μὴ ἐκκλίνῃς τὴν καρδίαν μου εἰς λόγους πονηρίας, τοῦ προφασίζεσθαι προφάσεις ἐν ἁμαρτίαις.<br><br>

Σὺν ἀνθρώποις ἐργαζομένοις τὴν ἀνομίαν, καὶ οὐ μὴ συνδυάσω μετὰ τῶν ἐκλεκτῶν αὐτῶν.<br><br>

Παιδεύσει με δίκαιος ἐν ἐλέει, καὶ ἐλέγξει με, ἔλαιον δὲ ἁμαρτωλοῦ μὴ λιπανάτω τὴν κεφαλήν μου.<br><br>

Ὅτι ἔτι καὶ ἡ προσευχή μου ἐν ταῖς εὐδοκίαις αὐτῶν κατεπό­θη­σαν ἐχόμε­να πέτρας οἱ κριταὶ αὐτῶν.<br><br>

Ἀκούσονται τὰ ῥήματά μου, ὅτι ἡδύνθησαν ὡσεὶ πάχος γῆς ἐῤῥάγη ἐπὶ τῆς γῆς, διεσκορπίσθη τὰ ὀστᾶ αὐτῶν παρὰ τὸν ᾅδην.<br><br>

Ὅτι πρὸς Σέ, Κύριε, Κύριε οἱ ὀφθαλμοί μου, ἐπὶ Σοὶ ἤλπισα, μὴ ἀντανέλῃς τὴν ψυχήν μου.<br><br>

Φύλαξόν με ἀπὸ παγίδος ἧς συνεστή­σαν­τό μοι, καὶ ἀπὸ σκανδά­λων τῶν ἐργαζομένων τὴν ἀνομίαν.<br><br>

Πεσοῦνται ἐν ἀμφιβλήστρῳ αὐτῶν οἱ ἁμαρτωλοί, κατὰ μόνας εἰμὶ ἐγώ, ἕως ἂν παρέλθω.<br><br>

<object style="color:red;">Ψαλμός ρμα’. (141)</object><br><br>
Φωνῇ μου πρὸς Κύριον ἐκέκραξα, φωνῇ μου πρὸς Κύριον ἐδεήθην.<br><br>

Ἐκχεῶ ἐνώπιον Αὐτοῦ τὴν δέησίν μου, τὴν θλῖψίν μου ἐνώπιον Αὐτοῦ ἀπαγγελῶ.<br><br>

Ἐν τῷ ἐκλείπειν ἐξ ἐμοῦ τὸ πνεῦμά μου, καὶ Σὺ ἔγνως τὰς τρίβους μου.<br><br>

Ἐν ὁδῷ ταύτῃ, ᾗ ἐπορευόμην, ἔκρυ­ψαν παγίδα μοι.<br><br>

Κατενόουν εἰς τὰ δεξιά, καὶ ἐπέβλε­πον, καὶ οὐκ ἦν ὁ ἐπιγινώσκων με.<br><br>

Ἀπώλετο φυγὴ ἀπ’ ἐμοῦ καὶ οὐκ ἔστιν ὁ ἐκζητῶν τὴν ψυχήν μου.<br><br>

Ἐκέκραξα πρὸς σέ, Κύριε εἶπα· Σὺ εἶ ἡ ἐλπίς μου, μερίς μου εἶ ἐν γῇ ζώντων.<br><br>

Πρόσχες πρὸς τὴν δέησίν μου, ὅτι ἐταπεινώθην σφόδρα.<br><br>

Ῥῦσαί με ἐκ τῶν καταδιωκόντων με, ὅτι ἐκραταιώθησαν ὑπὲρ ἐμέ.<br><br>

<object style="color:red;">(Εἰς στίχους ι’.)</object><br><br>
Ἐξάγαγε ἐκ φυλακῆς τὴν ψυχήν μου, τοῦ ἐξομολογήσασθαι τῷ ὀνό­μα­τί Σου.<br><br>

Ἐμὲ ὑπομενοῦσι δίκαιοι, ἕως οὗ ἀντα­πο­δῷς μοι.<br><br>

<object style="color:red;">Ψαλμός ρκθ’. (129)</object><br><br>
<object style="color:red;">(Εἰς στίχους η’.)</object><br><br>
Ἐκ βαθέων ἐκέκραξά σοι, Κύριε, Κύριε εἰσάκουσον τῆς φωνῆς μου.<br><br>

Γενηθήτω τὰ ὦτά Σου προσέχοντα εἰς τὴν φωνὴν τῆς δεήσεώς μου.<br><br>

<object style="color:red;">(Εἰς στίχους Ϛ’.)</object><br><br>
Ἐὰν ἀνομίας παρατηρήσῃς, Κύριε, Κύριε τὶς ὑποστήσεται; ὅτι παρὰ Σοὶ ὁ ἱλασμός ἐστιν.<br><br>

Ἕνεκεν τοῦ ὀνόματός Σου ὑπέμεινά Σε Κύριε· ὑπέμεινεν ἡ ψυχή μου εἰς τὸν λόγον Σου, ἤλπισεν ἡ ψυχή μου ἐπὶ τὸν Κύριον.<br><br>

Ἀπὸ φυλακῆς πρωΐας μέχρι νυκτός, ἀπὸ φυλακῆς πρωΐας, ἐλπισάτω Ἰσραὴλ ἐπὶ τὸν Κύριον.<br><br>

Ὅτι παρὰ τῷ Κυρίῳ τὸ ἔλεος καὶ πολλὴ παρ’ Αὐτῷ λύτρωσις· καὶ Αὐτὸς λυτρώσεται τὸν Ἰσραὴλ ἐκ πασῶν τῶν ἀνομιῶν αὐτοῦ.<br><br>

<object style="color:red;">Ψαλμός ριϚ’. (116)</object><br><br>
Αἰνεῖτε τὸν Κύριον πάντα τὰ ἔθνη, ἐπαινέσατε αὐτὸν πάντες οἱ λαοί.<br><br>

Ὅτι ἐκραταιώθη τὸ ἔλεος Αὐτοῦ ἐφ’ ἡμᾶς, καὶ ἡ ἀλήθεια τοῦ Κυρίου μένει εἰς τὸν αἰῶνα.<br><br>

Εἶτα τὸ Δοξαστικὸν μετὰ τοῦ Θεοτοκίου ὡς διατέτακται.<br><br>
<object style="color:red;">Δόξα. Δοξαστικόν.</object><br><br>

<object style="color:red;">Καὶ νῦν. Θεοτοκίον.</object><br><br>

<object style="color:red;">Ἐπιλύχνιος εὐχαριστία.</object><br><br>
Φῶς ἱλαρὸν ἁγίας δόξης, ἀθανάτου Πατρός, οὐρανίου, Ἁγίου, μάκα­ρος, Ἰησοῦ Χριστέ, ἐλθόντες ἐπὶ τὴν ἡλίου δύσιν, ἰδόντες φῶς ἑσπε­ρι­νόν, ὑμνοῦμεν Πατέρα, Υἱόν, καὶ Ἅγιον Πνεῦμα Θεόν. Ἄξιόν Σε ἐν πᾶσι καιροῖς, ὑμνεῖσθαι φωναῖς αἰσίαις, Υἱὲ Θεοῦ, ζωὴν ὁ διδούς· διὸ ὁ κόσμος Σὲ δοξάζει.<br><br>

<object style="color:red;">Τὰ προκείμενα τῆς ἑβδομάδος.</object><br><br>
<object style="color:red;">Τῷ Σαββάτῳ ἑσπέρας. Ἦχος πλ. β’.</object><br><br>

Ὁ Κύριος ἐβασίλευσεν, εὐπρέ­πει­αν ἐνεδύσατο.<br><br>

Στίχ. α’. Ἐνεδύσατο Κύριος δύναμιν, καὶ περιεζώσατο.<br><br>

Στίχ. β’. Καὶ γὰρ ἐστερέωσε τὴν οἰκουμένην, ἥτις οὐ σαλευθήσεται.<br><br>

<object style="color:red;">Τῇ Κυριακῇ ἑσπέρας. Ἦχος πλ. δ’.</object><br><br>

Ἰδοὺ δὴ εὐλογεῖτε τὸν Κύριον, πάντες οἱ δοῦλοι Κυρίου.<br><br>

Στίχ. Οἱ ἑστῶτες ἐν οἴκῳ Κυρίου, ἐν αὐλαῖς οἴκου Θεοῦ ἡμῶν.<br><br>

<object style="color:red;">Τῇ Δευτέρᾳ ἑσπέρας. Ἦχος δ’.</object><br><br>

Κύριος εἰσακούσεταί μου ἐν τῷ κεκραγέναι με πρὸς Αὐτόν.<br><br>

Στίχ. Ἐν τῷ ἐπικαλεῖσθαί με εἰσήκουσάς μου, ὁ Θεὸς τῆς δικαιο­σύ­νης μου, ἐν θλίψει ἐπλάτυνάς με.<br><br>

<object style="color:red;">Τῇ Τρίτῃ ἑσπέρας. Ἦχος α’.</object><br><br>

Τὸ ἔλεός Σου, Κύριε, καταδιώξει με, πάσας τὰς ἡμέρας τῆς ζωῆς μου.<br><br>

Στίχ. Κύριος ποιμαίνει με καὶ οὐδέν με ὑστερήσει· εἰς τόπον χλόης ἐκεῖ με κατεσκήνωσεν.<br><br>

<object style="color:red;">Τῇ Τετάρτη ἑσπέρας. Ἦχος πλ. α’.</object><br><br>

ὉΘεός, ἐν τῷ ὀνόματί Σου σῶσόν με, καὶ ἐν τῇ δυνάμει Σου κρινεῖς με.<br><br>

Στίχ. Ὁ Θεὸς εἰσάκουσον τῆς προσευχῆς μου, ἐνώτισαι τὰ ῥήματα τοῦ στόματός μου.<br><br>

<object style="color:red;">Τῇ Πέμπτῃ ἑσπέρας. Ἦχος πλ. β’.</object><br><br>

Ἡβοήθειά μου παρὰ Κυρίου, τοῦ ποιήσαντος τὸν οὐρανὸν καὶ τὴν γῆν.<br><br>

Στίχ. Ἦρα τους ὀφθαλμούς μου εἰς τὰ ὄρη, ὅθεν ἥξει ἡ βοήθειά μου.<br><br>

<object style="color:red;">Τῇ Παρασκευῇ ἑσπέρας. Ἦχος βαρὺς.</object><br><br>

ὉΘεὸς ἀντιλήπτωρ μου εἶ· τὸ ἔλεός Σου προφθάσει με.<br><br>

Στίχ. Ἐξελοῦ με ἐκ τῶν ἐχθρῶν μου, ὁ Θεός, καὶ ἐκ τῶν ἐπανισταμένων ἐπ’ ἐμὲ λύτρωσαί με.<br><br>

<object style="color:red;">Τὰ ἀναγνώσματα.</object><br><br>
<object style="color:red;">Μετὰ τὸ προκείμενον ἀναγινώσκονται τὰ ἐκ τῆς Παλαιᾶς Διαθήκης ἀναγνώσματα, ἐὰν ὑπάρχουν.</object><br><br>
Κύριε, ἐλέησον (μ’).<br><br>

Καταξίωσον, Κύριε, ἐν τῇ ἑσπέρᾳ ταύτῃ, ἀναμαρτήτους φυλαχθῆναι ἡμᾶς. Εὐλογητὸς εἶ, Κύριε, ὁ Θεὸς τῶν Πατέρων ἡμῶν, καὶ αἰνετὸν καὶ δεδοξασμένον τὸ ὄνομά Σου εἰς τοὺς αἰῶνας. Ἀμήν. Γένοιτο, Κύριε, τὸ ἔλεός Σου ἐφ’ ἡμᾶς, καθάπερ ἠλπίσαμεν ἐπὶ Σέ. Εὐλογητὸς εἶ, Κύριε. δίδαξόν με τὰ δικαιώματά Σου. Εὐλογητὸς εἶ, Δέσποτα, συνέτισόν με τὰ δικαιώματά Σου. Εὐλογητὸς εἶ, Ἅγιε, φώτισόν με τοῖς δικαιώμασί Σου. Κύριε, τὸ ἔλεός Σου εἰς τὸν αἰῶνα, τὰ ἔργα τῶν χειρῶν Σου μὴ παρίδῃς. Σοὶ πρέπει αἶνος, Σοὶ πρέπει ὕμνος, Σοὶ δόξα πρέπει, τῷ Πατρὶ καὶ τῷ Υἱῷ καὶ τῷ Ἁγίῳ Πνεύματι, νῦν καὶ ἀεὶ καὶ εἰς τοὺς αἰῶνας των αἰώνων. Ἀμήν.<br><br>

Κύριε, ἐλέησον (ιβ’).<br><br>

<object style="color:red;">Τὰ Ἀπόστιχα ὡς διατέτακται.</object><br><br>
Στίχ. Ὁ Κύριος ἐβασίλευσεν, εὐπρέπειαν ἐνεδύσατο, ἐνεδύσατο Κύ­ρι­ος δύναμιν καὶ περιεζώσατο.<br><br>

Στίχ. Καὶ γὰρ ἐστερέωσε τὴν οἰκουμένην, ἥτις οὐ σαλευθήσεται.<br><br>

Στίχ. Τῷ οἴκῳ Σου πρέπει ἁγίασμα, Κύριε, εἰς μακρότητα ἡμερῶν.<br><br>

<object style="color:red;">Εἶτα τὸ Δοξαστικὸν τῶν Ἀποστίχων μετὰ τοῦ Θεοτοκίου αὐτοῦ ὡς διατέτακται.</object><br><br>
<object style="color:red;">Δόξα. Δοξαστικόν.</object><br><br>

<object style="color:red;">Καὶ νῦν. Θεοτοκίον.</object><br><br>

<object style="color:red;">ᾨδὴ Συμεὼν τοῦ Θεοδόχου.</object><br><br>
Νῦν ἀπολύεις τὸν δοῦλόν Σου, Δέσποτα, κατὰ τὸ ῥῆμά Σου, ἐν εἰρήνῃ· ὅτι εἶδον οἱ ὀφθαλμοί μου τὸ σωτήριόν Σου, ὃ ἡτοίμασας κατὰ πρόσω­πον πάντων τῶν λαῶν, φῶς εἰς ἀποκάλυψιν ἐθνῶν, καὶ δόξαν λαοῦ Σου Ἰσραήλ.<br><br>

Ἅγιος ὁ Θεός, Ἅγιος ἰσχυρός, Ἅγιος ἀθάνατος, ἐλέησον ἡμᾶς. (τρίς)<br><br>

<object style="color:red;">Δόξα. Καὶ νῦν.</object><br><br>

Παναγία Τριάς, ἐλέησον ἡμᾶς· Κύριε, ἱλάσθητι ταῖς ἁμαρτίαις ἡμῶν· Δέσποτα, συγχώρησον τὰς ἀνο­μίας ἡμῖν· Ἅγιε, ἐπίσκεψαι καὶ ἴασαι τὰς ἀσθενείας ἡμῶν, ἕνεκεν τοῦ ὀνόματός Σου.<br><br>

Κύριε, ἐλέησον (τρίς).<br><br>

<object style="color:red;">Δόξα. Καὶ νῦν.</object><br><br>

Πάτερ ἡμῶν ὁ ἐν τοῖς οὐρανοῖς, ἁγιασθήτω τὸ ὄνομά Σου· ἐλθέτω ἡ Βασιλεία Σου· γενηθήτω τὸ θέλημά Σου, ὡς ἐν οὐρανῷ, καὶ ἐπὶ τῆς γῆς. Τὸν ἄρτον ἡμῶν τὸν ἐπιούσιον δὸς ἡμῖν σήμερον καὶ ἄφες ἡμῖν τὰ ὀφειλήματα ἡμῶν, ὡς καὶ ἡμεῖς ἀφίεμεν τοῖς ὀφει­λέταις ἡμῶν· καὶ μὴ εἰσενέγκῃς ἡμᾶς εἰς πειρασμόν, ἀλλὰ ῥῦσαι ἡμᾶς ἀπὸ τοῦ πονηροῦ.<br><br>

<object style="color:red;">Τὰ Ἀπολυτίκια ὡς διατέτακται. Εἶτα·</object><br><br>
Στερεώσαι, Κύριος ὁ Θεός, τὴν ἁγίαν καὶ ἀμώμητον πίστιν τῶν εὐσεβῶν καὶ ὀρθοδόξων Χριστιανῶν, σὺν τῇ ἁγίᾳ Αὐτοῦ Ἐκκλησίᾳ καὶ τῇ πόλει (ἢ τῇ μονῇ, ἢ τῇ χώρᾳ, ἢ τῇ νήσῳ) ταύτῃ εἰς αἰῶνας αἰώνων. Ἀμήν.<br><br>

<object style="color:red;">Ὑπεραγία Θεοτόκε, σῶσον ἡμᾶς.</object><br><br>

Τὴν Τιμιωτέραν τῶν Χερουβίμ, καὶ ἐνδοξοτέραν ἀσυγκρίτως τῶν Σεραφίμ, τὴν ἀδιαφθόρως Θεὸν Λόγον τεκοῦσαν, τὴν ὄντως Θεοτόκον, Σὲ μεγαλύνομεν.<br><br>

<object style="color:red;">Δόξα. Καὶ νῦν.</object><br><br>

Κύριε, ἐλέησον (τρίς).<br><br>

Δόξα σοι ὁ Θεός, ἡ ἐλπὶς ἡμῶν, Κύριε, δόξα Σοι.<br><br>

Δι’ εὐχῶν τῶν Ἁγίων Πατέρων ἡμῶν, Κύριε Ἰησοῦ Χριστὲ ὁ Θεὸς ἡμῶν, ἐλέησον καὶ σῶσον ἡμᾶς. Ἀμήν.

<br><BR><BR>



</body>
</html>
