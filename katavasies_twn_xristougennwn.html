<!DOCTYPE html PUBLIC "-//W3C//DTD HTML 4.01//EN"
   "http://www.w3.org/TR/html4/strict.dtd">

<html lang="en">
<link rel="icon" 
      type="image/png" 
      href="logo.png">
<meta name="viewport" content="width=device-width, initial-scale=1.0, minimum-scale=1.0, maximum-scale=1.0, user-scalable=no">


<head>
<meta name='text:proseuxitario' content='' />
<meta name="keywords" content="προσευχες, ορθοδοξια, προσευχηταριο, προσευχηταρι, ορθοδοξο προσευχηταρι, ορθοδοξος χριστιανος">
<meta name="author" content="Fanis Siampos">

<meta http-equiv="Content-Type" content="text/html; charset=utf-8">
<title>ΠΡΟΣΕΥΧΗΤΑΡΙΟ (ΟΡΘΟΔΟΞΟΥ ΧΡΙΣΤΙΑΝΟΥ)</title>
<link rel="stylesheet" href="post.css">
</head>
<body>
<div id="header">

<p><center><a href="index.html"><img style="margin:0 auto; position:relative; top:-13px; text-decoration: none; border: 0 none; width:270px; height:25px;" alt="logo"  src="16940042759035.png"></a></center></p>
</div>

<object style="font-size:26px; color:#2F4F4F; font-weight:bold; line-height:100%; font-family: Helvetica;">Καταβασίες των Χριστουγέννων</object>

<br><br>

<object style="color:red;">Ωδή α’</object><br><br>

Χριστός γεννάται δοξάσατε· Χριστός εξ ουρανών απαντήσατε· Χριστός επί γης υψώθητε. Άσατε τω Κυρίω πάσα η γη, και εν ευφροσύνη, ανυμνήσατε λαοί, ότι δεδόξασται.<br><br>

Έσωσε λαόν, θαυματουργών Δεσπότης, Υγρόν θαλάσσης κύμα, χερσώσας πάλαι. Εκών δε τεχθείς, εκ Κόρης τρίβον βατήν, Πόλου τίθησιν ημίν· ον κατ’ ουσίαν, Ίσόν τε Πατρί, και βροτοίς δοξάζομεν.<br><br>

<object style="color:red;">Ωδή γ’</object><br><br>

Τω προ των αιώνων, εκ Πατρός γεννηθέντι αρρεύστως Υιώ, και επ’ εσχάτων εκ Παρθένου, σαρκωθέντι ασπόρως, Χριστώ τω Θεώ βοήσωμεν· Ο ανυψώσας το κέρας ημών, Άγιος ει Κύριε.<br><br>

Νεύσον προς ύμνους, οικετών ευεργέτα, Εχθρού ταπεινών, την επηρμένην οφρύν, Φέρων τε παντεπόπτα, της αμαρτίας Ύπερθεν ακλόνητον, εστηριγμένους, Μάκαρ μελωδούς, τη βάσει της πίστεως.<br><br>

<object style="color:red;">Ωδή δ’</object><br><br>

Ράβδος εκ της ρίζης Ιεσσαί, και άνθος εξ αυτής, Χριστέ, εκ της Παρθένου ανεβλάστησας, εξ όρους ο αινετός, κατασκίου δασέος· ήλθες σαρκωθείς εξ απειράνδρου, ο άυλος και Θεός. Δόξα τη δυνάμει Σου Κύριε.<br><br>

Γένους βροτείου, την ανάπλασιν πάλαι,<br><br>

Άδων προφήτης, Αββακούμ προμηνύει,<br><br>

Ιδείν αφράστως, αξιωθείς τον τύπον·<br><br>

Νέον βρέφος γαρ, εξ όρους της Παρθένου,<br><br>

Εξήλθε λαών, εις ανάπλασιν Λόγος.<br><br>

<object style="color:red;">Ωδή ε’</object><br><br>

Θεός ων ειρήνης, Πατήρ οικτιρμών, της μεγάλης βουλής Σου τον Άγγελον, ειρήνην παρεχόμενον, απέστειλας ημίν· όθεν θεογνωσίας, προς φως οδηγηθέντες, εκ νυκτός ορθρίζοντες, δοξολογούμέν Σε, Φιλάνθρωπε.<br><br>

Εκ νυκτός έργων, εσκοτισμένης πλάνης,<br><br>

Ιλασμόν ημίν, Χριστέ τοις εγρηγόρως,<br><br>

Νυν Σοι τελούσιν, ύμνον ως ευεργέτη,<br><br>

Έλθοις πορίζων, ευχερή τε την τρίβον,<br><br>

Καθ’ ην ανατρέχοντες, εύροιμεν κλέος.<br><br>

<object style="color:red;">Ωδή ς’</object><br><br>

Σπλάγχνων Ιωνάν, έμβρυον απήμεσεν, ενάλιος θηρ, οίον εδέξατο· τη Παρθένω δε, ενοικήσας ο Λόγος, και σάρκα λαβών, διελήλυθε φυλάξας αδιάφθορον· ης γαρ ουχ υπέστη ρεύσεως, την τεκούσαν κατέσχεν απήμαντον.<br><br>

Ναίων Ιωνάς, εν μυχοίς θαλαττίοις,<br><br>

Ελθείν εδείτο, και ζάλην απαρκέσαι.<br><br>

Νυγείς εγώ δε, τω τυραννούντος βέλει,<br><br>

Χριστέ προσαυδώ, τον κακών αναιρέτην,<br><br>

Θάττον μολείν Σε, της εμής ραθυμίας.<br><br>

<object style="color:red;">Ωδή ζ’</object><br><br>

Οι Παίδες, ευσεβεία συντραφέντες, δυσσεβούς προστάγματος καταφρονήσαντες, πυρός απειλήν ουκ επτοήθησαν, αλλ’ εν μέσω της φλογός, εστώτες έψαλλον· Ο των πατέρων, Θεός ευλογητός ει.<br><br>

Τω παντάνακτος, εξεφαύλισαν πόθω,<br><br>

Άπλητα θυμαίνοντος, ηγκιστρωμένοι,<br><br>

Παίδες τυράννου, δύσθεον γλωσσαλγίαν·<br><br>

Οις είκαθε πυρ, άσπετον τω Δεσπότη,<br><br>

Λέγουσιν· Εις αιώνας ευλογητός ει.<br><br>

<object style="color:red;">Ωδή η’</object><br><br>

Θαύματος υπερφυούς η δροσοβόλος, εξεικόνισε κάμινος τύπον· ου γαρ ους εδέξατο φλέγει νέους, ως ουδέ πυρ της Θεότητος, Παρθένου ην υπέδυ νηδύν· διο ανυμνούντες αναμέλψωμεν· Ευλογείτω, η κτίσις πάσα τον Κύριον, και υπερυψούτω, εις πάντας τους αιώνας.<br><br>

Μήτραν αφλέκτως, εικονίζουσι Κόρης,<br><br>

Οι της παλαιάς, πυρπολούμενοι νέοι,<br><br>

Υπερφυώς κύουσαν, εσφραγισμένην.<br><br>

Άμφω δε δρώσα, θαυματουργία μια,<br><br>

Λαούς προς ύμνον, εξανίστησι Χάρις.<br><br>

<object style="color:red;">Ωδή θ’</object><br><br>

Μεγάλυνον ψυχή μου, την Τιμιωτέραν, και ενδοξοτέραν, των άνω στρατευμάτων.<br><br>

Μυστήριον ξένον, ορώ και παράδοξον· ουρανόν το σπήλαιον· θρόνον, χερουβικόν την Παρθένον· την φάτνην χωρίον, εν ω ανεκλίθη ο αχώρητος, Χριστός ο Θεός· ον ανυμνούντες μεγαλύνομεν.<br><br>

Στέργειν μεν ημάς, ως ακίνδυνον φόβω, Ράον σιωπήν· τω πόθω δε Παρθένε, Ύμνους υφαίνειν, συντόνως τεθηγμένους, Εργώδές εστιν· αλλά και Μήτηρ σθένος, Όση πέφυκεν, η προαίρεσις δίδου.

<br><BR><BR>



</body>
</html>
