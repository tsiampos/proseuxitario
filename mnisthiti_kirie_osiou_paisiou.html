<!DOCTYPE html PUBLIC "-//W3C//DTD HTML 4.01//EN"
   "http://www.w3.org/TR/html4/strict.dtd">

<html lang="en">
<link rel="icon" 
      type="image/png" 
      href="logo.png">
<meta name="viewport" content="width=device-width, initial-scale=1.0, minimum-scale=1.0, maximum-scale=1.0, user-scalable=no">


<head>
<meta name='text:proseuxitario' content='' />
<meta name="keywords" content="προσευχες, ορθοδοξια, προσευχηταριο, προσευχηταρι, ορθοδοξο προσευχηταρι, ορθοδοξος χριστιανος">
<meta name="author" content="Fanis Siampos">

<meta http-equiv="Content-Type" content="text/html; charset=utf-8">
<title>ΠΡΟΣΕΥΧΗΤΑΡΙΟ (ΟΡΘΟΔΟΞΟΥ ΧΡΙΣΤΙΑΝΟΥ)</title>
<link rel="stylesheet" href="post.css">
</head>
<body>
<div id="header">

<p><center><a href="index.html"><img style="margin:0 auto; position:relative; top:-13px; text-decoration: none; border: 0 none; width:270px; height:25px;" alt="logo"  src="16940042759035.png"></a></center></p>
</div>

<object style="font-size:26px; color:#2F4F4F; font-weight:bold; line-height:100%; font-family: Helvetica;">Μνήσθητι Κύριε! (Οσίου Παϊσίου)</object>

<br><br>

Κύριε ημών Ιησού Χριστέ,<br>
Μην εγκαταλείπεις τους δούλους Σου που ζουν μακριά από την Εκκλησία, η αγάπη Σου να ενεργήσει και να τους φέρει όλους κοντά Σου.<br><br>

- Μνήσθητι, Κύριε, των δούλων Σου που υποφέρουν από τον καρκίνο.<br><br>

- Των δούλων Σου που υποφέρουν από μικρά ή μεγάλα νοσήματα.<br><br>

- Των δούλων Σου που υποφέρουν από σωματικές αναπηρίες.<br><br>

- Των δούλων Σου που υποφέρουν από ψυχικές αναπηρίες.<br><br>

- Μνήσθητι των αρχόντων και βοήθησέ τους να κυβερνούν χριστιανικά.<br><br>

- Μνήσθητι, Κύριε, των παιδιών που προέρχονται από προβληματικές οικογένειες, των προβληματικών οικογενειών και των διαζευγμένων.<br><br>

- Μνήσθητι, Κύριε, των ορφανών όλου του κόσμου, όλων των πονεμένων και των αδικημένων στη ζωή, όσων έχουν χάσει τους συζύγους τους.<br><br>

- Μνήσθητι, Κύριε, όλων των φυλακισμένων, των αναρχικών, των ναρκομανών, των φονέων, των κακοποιών, των κλεφτών, φώτισε και βοήθησέ τους να διορθωθούν.<br><br>

- Μνήσθητι όλων των ξενιτεμένων. Όλων όσων ταξιδεύουν στη θάλασσα, στη ξηρά, στον αέρα και φύλαξέ τους.<br><br>

- Μνήσθητι της Εκκλησίας μας, των πατέρων (κληρικών) της Εκκλησίας και των πιστών.<br><br>

- Μνήσθητι, Κύριε, όλων των μοναστικών αδελφοτήτων, ανδρικών και γυναικείων, των γερόντων και των γεροντισσών και όλων των αδελφοτήτων και των αγιορειτών πατέρων.<br><br>

- Μνήσθητι, Κύριε, των δούλων Σου που είναι σε καιρό πολέμου.<br><br>

- Όσων καταδιώκονται στα βουνά και στους κάμπους.<br><br>

- Όσων είναι σαν κυνηγημένα πουλάκια.<br><br>

- Μνήσθητι των δούλων Σου που άφησαν τα σπίτια τους και τις δουλειές τους και ταλαιπωρούνται.<br><br>

- Μνήσθητι, Κύριε, των φτωχών, αστέγων και προσφύγων.<br><br>

- Μνήσθητι, Κύριε, όλων των εθνών, να τα έχεις στην αγκαλιά σου, να τα σκεπάζεις με την αγία Σου Σκέπη, να τα φυλάγεις από κάθε κακό και από τον πόλεμο. Και την αγαπημένη μας Ελλάδα μέρα και νύκτα να την έχεις στην αγκαλιά σου, να την σκεπάζεις με την αγία Σου Σκέπη, να την φυλάγεις από κάθε κακό και από τον πόλεμο.<br><br>

- Μνήσθητι, Κύριε, των ταλαιπωρημένων εγκαταλελειμμένων, αδικημένων, δοκιμασμένων οικογενειών και δώσε πλούσια τα ελέη σου σ' αυτές.<br><br>

- Μνήσθητι των δούλων σου που υποφέρουν από ψυχικά και σωματικά προβλήματα πάσης φύσεως.<br><br>

- Μνήσθητι όσων βρίσκονται σε απόγνωση, βοήθησε και γαλήνευσε τους.<br><br>

-Μνήσθητι, Κύριε, των δούλων Σου που ζήτησαν τις προσευχές μας.<br><br>

-Μνήσθητι και πάντων των απ' αιώνος κεκοιμημένων και ανάπαυσον αυτούς.

<br><BR><BR>



</body>
</html>
