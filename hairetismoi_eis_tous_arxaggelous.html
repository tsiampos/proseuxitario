<!DOCTYPE html PUBLIC "-//W3C//DTD HTML 4.01//EN"
   "http://www.w3.org/TR/html4/strict.dtd">

<html lang="en">
<link rel="icon" 
      type="image/png" 
      href="logo.png">
<meta name="viewport" content="width=device-width, initial-scale=1.0, minimum-scale=1.0, maximum-scale=1.0, user-scalable=no">


<head>
<meta name='text:proseuxitario' content='' />
<meta name="keywords" content="προσευχες, ορθοδοξια, προσευχηταριο, προσευχηταρι, ορθοδοξο προσευχηταρι, ορθοδοξος χριστιανος">
<meta name="author" content="Fanis Siampos">

<meta http-equiv="Content-Type" content="text/html; charset=utf-8">
<title>ΠΡΟΣΕΥΧΗΤΑΡΙΟ (ΟΡΘΟΔΟΞΟΥ ΧΡΙΣΤΙΑΝΟΥ)</title>
<link rel="stylesheet" href="post.css">
</head>
<body>
<div id="header">

<p><center><a href="index.html"><img style="margin:0 auto; position:relative; top:-13px; text-decoration: none; border: 0 none; width:270px; height:25px;" alt="logo"  src="16940042759035.png"></a></center></p>
</div>

<object style="font-size:26px; color:#2F4F4F; font-weight:bold; line-height:100%; font-family: Helvetica;">Χαιρετισμοί εις τους Αρχαγγέλους
</object>

<br><br>

<object style="color:red;">Ἀναγινωσκόμενοι τῇ Δευτέρᾳ ἑσπέρας ἐν τῇ Μονῇ Ἀσωμάτων Πετράκῃ. Ποίημα Γερασίμου τοῦ Μικραγιαννανίτου Ὑμνογράφου</object><br><br>

<object style="color:red;">Κοντάκιον.</object><br>
Τῶν οὐρανίων στρατιῶν ὡς προεξάρχοντες<br>
ὁ Μιχαὴλ καὶ Γαβριὴλ οἱ ἀρχιστράτηγοι,<br>
οἱ τῷ θρόνῳ παρεστῶτες τῆς θείας δόξης,<br>
τῶν παγίδων τοῦ δολίου Πολεμήτορος<br>
ἐκλυτροῦσθε προστασίαις ὑμῶν πάντοτε<br>
τοὺς κραυγάζοντας·<br><br>

Χαίροις, ζεῦγος ἀσώματον.<br><br>

Ἄρχων καὶ στρατηγέτης στρατιῶν οὐρανίων ἐδείχθης, Μιχαὴλ φωτοφόρε, (ἐκ γ’) καὶ σὺν τοῖς τῶν Ἀγγέλων χοροῖς τῇ Τρισηλίῳ παρεστὼς Θεότητι, διὰ παντὸς ἱκέτευε ὑπὲρ τῶν πίστει βοώντων·<br><br>

Χαῖρε, δι᾿ οὗ ἡ Τριὰς ὑμνεῖται· χαῖρε, δι᾿ οὗ ὁ Σατὰν σοβεῖται.<br><br>

Χαῖρε, πρωτοστάτα τῶν ἄνω Δυνάμεων· χαῖρε, καταπέλτα σκοτίων ἐκφάνσεων.<br>
Χαῖρε, ἄρχων ἡλιόμορφε οὐρανίων στρατιῶν· χαῖρε, βέλος τὸ τομώτατον κατ᾿ ἐχθρῶν τῶν νοητῶν.<br><br>
Χαῖρε, ὅτι ἐκλάμπεις ὡς λαμπρὸς ἑωσφόρος· χαῖρε, ὅτι ἀστράπτεις ὡς ἀστὴρ φωτοφόρος.<br>
Χαῖρε, ἐχθρῶν ἀπείργων τὰς φάλαγγας· χαῖρε, πιστοῖς βραβεύων τὰς χάριτας.<br>
Χαῖρε, δι᾿ οὗ φρυκτωρεῖται ἡ κτίσις· χαῖρε, δι᾿ οὗ ἀνυμνεῖται ὁ Κτίστης.<br><br>

Χαίροις, Μιχαὴλ ἀρχιστράτηγε.<br><br>

Βλέπων τοῦ Ἑωσφόρου τὸν ὄλισθον, ἐβόας Ἀγγέλων, Μιχαὴλ ταῖς χορείαις· Στῶμεν καλῶς τῇ στάσει ἡμῶν, τὴν τοῦ Θεοῦ ὑμνοῦντες κυριότητα· διὸ καὶ πρῶτος γέγονας ἐν τοῖς Ἀγγέλοις ἀνακράζων·<br><br>

Ἀλληλούϊα.<br><br>

Γνώσεως ἀποῤῥήτου τὰς ἀκτῖνας ἐκλάμπων ὡς πλήρης, Γαβριήλ, θείας δόξης, ἀΰλων Ἀγγέλων ἀρχηγὸς τῷ θείῳ βουλήματι ἐχρημάτισας· διό σου τὴν λαμπρότητα θαυμάζοντες, ἀναβοῶμεν·<br><br>

Χαῖρε, ὁ πλήρης φωτὸς ἀΰλου·<br>
χαῖρε, ἡ πτῶσις Ἐχθροῦ δολίου.<br>
Χαῖρε, φωτοφόρε τῆς χάριτος Ἄγγελε·<br>
χαῖρε, τῶν ἀΰλων Ἀγγέλων διάκοσμε.<br>
Χαῖρε, σέλας παμφαέστατον ἐκ Τριφώτου ἀστραπῆς·<br>
χαῖρε, φάος θεαυγέστατον Τριφαοῦς μαρμαρυγῆς.<br>
Χαῖρε, ὅτι μηνύεις Εὐαγγέλια θεῖα·<br>
χαῖρε, ὅτι σκεδάζεις ἀθυμίας τὴν νύκτα.<br>
Χαῖρε, Θεοῦ ὁ θεῖος Ἀρχάγγελος·<br>
χαῖρε, πιστῶν προστάτης ἀκοίμητος.<br>
Χαῖρε, χαρὰν τοῖς ἀνθρώποις κομίζων·<br>
χαῖρε, βουλὰς τοῦ Βελίαρ ἐκλύων.<br><br>

Χαίροις, Γαβριὴλ ἀρχάγγελε.<br><br>

Δύναμιν θείαν ἔχων, Ἀρχηγὲ τῶν Ἀγγέλων, δυνάμεις ἐνεργεῖς ἰαμάτων, καὶ χάριν χορηγῶν τοῖς πιστοῖς, πανταχοῦ ἐπιφθάνεις τοὺς καλοῦντάς σε, Γαβριὴλ φωταυγέστατε, διασώζων τοὺς ἐκβοῶντας·<br><br>

Ἀλληλούϊα.<br><br>

Ἔλαμψας ἐν τῷ Νόμῳ, Μιχαὴλ ταξιάρχα, πορθμεύων τοῖς δικαίοις τὰ κρείττω, καὶ ἐξ Αἰγύπτου τὸν Ἰσραὴλ ὁδηγῶν, οἷάπερ στήλη φωτόμορφος καὶ νεφέλη περιέπων, παρὰ πάντων ἀκούεις ταῦτα·<br><br>

Χαῖρε, στήλη πυρίμορφος θεία·<br>
χαῖρε, σκέπη Ἰσραὴλ ἁγία.<br>
Χαῖρε, Ἰουδαίων ὁ πάλαι ἡγούμενος·<br>
χαῖρε, Χριστωνύμους κινδύνων λυτρούμενος.<br>
Χαῖρε, ὅτι φανεὶς σέσωκας τῆς σφαγῆς τὸν Ἰσαάκ·<br>
χαῖρε, ὅτι χαρᾶς ἔπλησας μυστικῆς τὸν Ἀβραάμ.<br>
Χαῖρε, ὁ τῶν Ἀγγέλων παμφαὴς στρατηγέτης·<br>
χαῖρε, ὁ τῶν ἀΰλων οὐσιῶν ἀρχηγέτης.<br>
Χαῖρε, φωτὸς ἀΰλου λαμπάδιον·<br>
χαῖρε, φωστὴρ τῶν θείων Δυνάμεων.<br>
Χαῖρε, πιστῶν οὐρανία λαμπρότης·<br>
χαῖρε, νοῶν φωταυγῶν ὡραιότης.<br><br>

Χαίροις, Μιχαὴλ ἀρχιστράτηγε.<br><br>

Ζηλωτὰς θείων ἔργων καὶ σεμνῆς πολιτείας ἐργάτας, Μιχαὴλ στρατηγέτα, ἀνάδειξον τοὺς πίστει θερμῇ τῇ σκέπῃ τῶν πτερύγων σου προστρέχοντας· ἀεὶ γὰρ σὴν βοήθειαν ἐπικαλούμεθα βοῶντες·<br><br>

Ἀλληλούϊα.<br><br>

Ἤκουσε τῆς φωνῆς σου, ὡς εἶδε Ζαχαρίας ἑστῶτα ἐν ναῷ σε Κυρίου· αὐτῷ γάρ, Γαβριήλ, ἐμφανῶς τὴν τοῦ Προδρόμου ἐν γήρατι σύλληψιν θεόθεν εὐηγγέλισαι· διό σοι πάντες ἐκβοῶμεν·<br><br>

Χαῖρε, χαρὰν ἀτέκνοις κομίζων·<br>
χαῖρε, δεσμὰ ἀπαιδίας λύων.<br>
Χαῖρε, τοῦ Προδρόμου μηνύσας τὴν σύλληψιν·<br>
χαῖρε, Ζαχαρίου ὁ λύσας τὴν στείρωσιν.<br>
Χαῖρε, μηνυτὰ οὐράνιε ἱερῶν ἀγγελιῶν·<br>
χαῖρε, πορθμευτὰ ἀσώματε ψυχοτρόφων δωρεῶν.<br>
Χαῖρε, ὅτι ἐκλάμπεις ὡς πολύφωτον ἄστρον·<br>
χαῖρε, ὅτι πυρσεύεις τὰς καρδίας ἁπάντων.<br>
Χαῖρε, Θεοῦ χρηστότητος ἄγγελε·<br>
χαῖρε, σεπτῶν χαρισμάτων πάροχε.<br>
Χαῖρε, φωτὸς ἀπαστράπτων ἀκτῖνας·<br>
χαῖρε, ἐχθρῶν ἀπαμβλύνων βολίδας.<br><br>

Χαίροις, Γαβριὴλ ἀρχάγγελε.<br><br>

Θείοις σου ἀπειθήσας ῥήμασι Ζαχαρίας, ἐστέρηται φωνῆς παραυτίκα, φωτὸς διάκονε Γαβριήλ, καὶ τὸ λαλεῖν ἐν τῷ τεκεῖν ἀπέλαβε τῆς χάριτος τὸν Πρόδρομον, εὐλογῶν τὸν Θεὸν καὶ ψάλλων·<br><br>

Ἀλληλούϊα.<br><br>

Ἰσχυρὸς ἐν τῷ Νόμῳ, Μιχαήλ, ἀνεδείχθης καὶ μέγας ἐν τῇ Χάριτι μύστης, ἐκεῖ μὲν ἐν τύπῳ καὶ σκιᾷ, ὧδε ἀνακεκαλυμμένως, ἔνδοξε· ἐν πᾶσι γὰρ περίδοξος ἀνεφάνης τοῖς ἐκβοῶσι·<br><br>

Χαῖρε, ὁ μέγας ἐν τοῖς Ἀγγέλοις·<br>
χαῖρε, ὁ μείζων ἐν θαυμασίοις.<br>
Χαῖρε, τῶν ἐν Νόμῳ πατέρων ὑπέρμαχος·<br>
χαῖρε, τῶν ἀῤῥήτων ἐλλάμψεων ἔμπλεως.<br>
Χαῖρε, ὅτι ἐνεπόδισας τὴν πορείαν Βαλαάμ·<br>
χαῖρε, ὅτι ἐθριάμβευσας τὴν κακίαν τοῦ Σατάν.<br>
Χαῖρε, δεδοξασμένε Ἀρχιστράτηγε θεῖε·<br>
χαῖρε, λελαμπρυσμένε καὶ πυρίμορφε νόε.<br>
Χαῖρε, φωτὸς Τριφώτου ἀμάρυγμα·<br>
χαῖρε, χοροῦ Ἀγγέλων διάδημα.<br>
Χαῖρε, βουλῶν τοῦ Ὑψίστου ἐκφάντωρ·<br>
χαῖρε, πιστού ὁ προστάτης ἁπάντων.<br>
Χαίροις, Μιχαὴλ ἀρχιστράτηγε.<br><br>

Κατιδὼν ἐθαμβήθη Ἰησοῦς τοῦ Ναυῆ σε, Μιχαήλ, ᾧπερ καὶ ἀνεβόας· Ἐγὼ ἀρχιστράτηγός εἰμι δυνάμεως Κυρίου, καὶ ἐλήλυθα βοηθῆσαί σοι ἐν πᾶσιν, ἐν τῷ κραυγάζειν τῷ Κυρίῳ·<br><br>

Ἀλληλούϊα.<br><br>

Λάμπων τῇ φωταυγείᾳ τῆς Ἁγίας Τριάδος, ἐπέστης Ναζαρὲτ ἐν τῇ πόλει, καὶ τό, Χαῖρε, ὦ Γαβριήλ, τῇ Κεχαριτωμένῃ ἀνεβόησας· διό σου μεγαλύνοντες τὰ εὐαγγέλια, βοῶμεν·<br><br>

Χαῖρε, χαρᾶς αἰωνίου κήρυξ·<br>
χαῖρε, φωτὸς Τρισηλίου μύστης.<br>
Χαῖρε, τῇ Παρθένῳ τό, Χαῖρε, φθεγξάμενος·<br>
χαῖρε, τῆς κατάρας τὴν λύπην τρεψάμενος.<br>
Χαῖρε, Ἄγγελε χαρμόσυνε θείου Εὐαγγελισμοῦ·<br>
χαῖρε, στόμα τὸ μελίῤῥυτον οὐρανίου γλυκασμοῦ.<br>
Χαῖρε, ὅτι Κυρίου τὴν σύλληψιν ἀγγέλλεις·<br>
χαῖρε, ὅτι τὴν ἄῤῥητον εὐφροσύνην παρέχεις.<br>
Χαῖρε, παθῶν σβεννύων τὴν κάμινον·<br>
χαῖρε, χαρὰν μηνύων τὴν ἄληκτον.<br>
Χαῖρε, Θεοῦ τὴν βουλὴν ἀναγγέλλων·<br>
χαῖρε, Ἐχθροῦ τὴν ῥοπὴν ἀναστέλλων.<br><br>

Χαίροις, Γαβριὴλ ἀρχάγγελε.<br><br>

Μετὰ δέους παρέστης τῇ παρθένῳ Μαρίᾳ, ὦ θεῖε Γαβριὴλ φωτοφόρε, καὶ τὸν οὐράνιον ἀσπασμὸν καὶ τῆς τοῦ Θεοῦ βουλῆς τὴν ἐκπλήρωσιν ταύτῃ προσεκόμισας, τῷ σὲ ἀποστείλαντι κραυγάζων·<br><br>

Ἀλληλούϊα.<br><br>

Νεκρόν τοῦ Μωϋσέως προταγαῖς θείαις εἴκων, ὦ θεῖε Μιχαήλ, ἀποκρύψας τῷ Ἀρχίππῳ ἐν Χώναις φανείς, τοῦ ποταμοῦ τὸν σφοδρὸν ῥοῦν κατέχωσας· διὸ τὸ μεγαλεῖόν σου θαυμάζοντες, ἀναβοῶμεν·<br><br>

Χαῖρε, Ἀγγέλων ὁ ταξιάρχης·<br>
χαῖρε, ἀνθρώπων μέγας προστάτης.<br>
Χαῖρε, Μωϋσέως φυλάξας το σκήνωμα·<br>
χαῖρε, τοῦ δολίου αἰσχύνας τὸ φρύαγμα.<br>
Χαῖρε, ῥεῖθρον διειδέστατον εὐσπλαγχνίας θεϊκῆς·<br>
χαῖρε, τεῖχος ὀχυρώτατον Ἐκκλησίας τῆς σεπτῆς.<br>
Χαῖρε, ὅτι τὰ ῥείθρα ποταμοῦ μετατρέπεις·<br>
χαῖρε, ὅτι ναόν σου τὸν σεπτὸν περιέπεις.<br>
Χαῖρε, ἐχθρῶν συντρίβων τὴν δύναμιν·<br>
χαῖρε, παθῶν φλογίζων τὴν σύστασιν.<br>
Χαῖρε, ψυχῶν πασχουσῶν θεραπεία·<br>
χαῖρε, ἡμῶν ἀσφαλὴς ὁδηγία.<br><br>

Χαίροις, Μιχαὴλ ἀρχιστράτηγε.<br><br>

Ξένον θαῦμα ἐργάζῃ, Μιχαὴλ φωτοφόρε, ὁμοῦ σὺν Γαβριὴλ τῷ ἐνθέῳ· ἐκ τῶν θαλαττίων γὰρ βυθῶν τῇ Δοχειαρίου Μονῇ ἐσώσατε τὸν νέον, ὡς ἐπέστητε, ἐκπληττόμενον καὶ βοῶντα·<br><br>

Ἀλληλούϊα.<br><br>

Ὅλος λελαμπρυσμένος, ὅλος ἀστραποφόρος ταῖς θείαις, Γαβριήλ, ἀγλαΐαις ἐπέστης ἐν τῇ Βηθλεέμ, καὶ τοῖς ποιμέσι Κυρίου τὴν γέννησιν ἤγγειλας ἐκπληττομένοις τῷ θαύματι καὶ ἐκβοῶσι·<br><br>

Χαῖρε, φρικτοῦ μυστηρίου μύστης·<br>
χαῖρε, φωτὸς οὐρανίου πλήρης.<br>
Χαῖρε, οὐρανίων ταγμάτων ταξίαρχε·<br>
χαῖρε, ἀποῤῥήτων πραγμάτων διάκονε.<br>
Χαῖρε, ὅτι ἐν ὀράματι βεβαιοῖς τὸν Ἰωσήφ·<br>
χαῖρε, ὅτι τούτῳ εἴρηκας πρὸς τὴν Αἴγυπτον φυγεῖν.<br>
Χαῖρε, ὁ τῶν ποιμένων τὰς ἐννοίας ἐκπλήξας·<br>
χαῖρε, ὁ τῷ τεχθέντι τούτους καθοδηγήσας.<br>
Χαῖρε, πιστῶν θερμὸν καταφύγιον·<br>
χαῖρε, ἡμῶν ἐν πόνοις προσφύγιον.<br>
Χαῖρε, λαμπὰς φωταυγείας αΰλου·<br>
χαῖρε, λιμὴν τῶν ἐν λύπαις τοῦ βίου.<br><br>

Χαίροις, Γαβριὴλ ἀρχάγγελε.<br>
Πρὸς τὸ μνῆμα ἐπέστης τοῦ Χριστοῦ ἀναστάντος, καὶ ἔφης ταῖς σεμναῖς Μυροφόροις· Τί ζητεῖτε Χριστὸν ἐν νεκροῖς; ἠγέρθη ὁ ζωὴν πηγάζων Κύριος, ὦ Γαβριὴλ φωτόμορφε, ᾧ ἐν εὐλαβείᾳ βοῶμεν·<br><br>

Ἀλληλούϊα.<br><br>

Ῥώμην θείαν παρέχων, Μιχαήλ, τοῖς δικαίοις, αὐτοῖς πολλοῖς τρόποις καθωρᾶσο, καὶ ἐν τῷ Βυζαντίῳ φανείς, τὰ τῶν ἐχθρῶν διέλυσας στρατεύματα· διὸ τὴν προστασίαν σου κηρύττοντες, ἀναβοῶμεν·<br><br>

Χαῖρε, Κυρίου ὁ παραστάτης·<br>
χαῖρε, Ἀγγέλων ὁ πρωτοστάτης.<br>
Χαῖρε, ὁ τὴν γῆν διερχόμενος ἅπασαν·<br>
χαῖρε, ὁ πληρῶν τοῦ Θεοῦ τὰ προστάγματα.<br>
Χαῖρε, ἥλιε πολύφωτε, Ἀσωμάτων Ἀρχηγέ·<br>
χαῖρε, σέλας ἀστραπόμορφον, θείας δόξης κοινωνέ.<br>
Χαῖρε, ὅτι ἐφάνης Μανωὲ τῷ δικαίῳ·<br>
χαῖρε, ὅτι ὡράθης Γεδεὼν τῷ ἐνθέῳ.<br>
Χαῖρε, ἐχθρῶν συντρίψας τὸ στράτευμα·<br>
χαῖρε, πιστῶν νευρώσας τὸ φρόνημα.<br>
Χαῖρε, πηγὴ πολλαπλῶν θαυμασίων·<br>
χαῖρε, πολλῶν μυητὴς ἀποῤῥήτων.<br>

Χαίροις, Μιχαὴλ ἀρχιστράτηγε.<br><br>

Σοῦ τὴν ἄμαχον χάριν, Μιχαὴλ φωτοφόρε, καὶ τὴν πρὸς ἡμᾶς σου προστασίαν κηρύττομεν στόματι λαμπρῷ, ὅτι πολλαπλῶν κινδύνων καὶ θλίψεων λυτροῦσαι τοὺς προστρέχοντας τῷ ναῷ σου καὶ ἐκβοῶντας·<br><br>

Ἀλληλούϊα.<br><br>

Τῇ Ἁγνῇ Θεοτόκῳ, τῷ ναῷ προσαχθείσῃ, πιστῶς διακονεῖς καθ’ἑκάστην, καὶ τὸ χαῖρε φωνήσας αὐτῇ ὦ Γαβριήλ χαριέστατε Ἄγγελε, χαρᾶς πολλῆς ἐπλήρωσας, τοὺς εὐλαβῶς σοι ἐκβοῶντας·<br><br>

Χαῖρε, Παρθένου ὁ νυμφοστόλος·<br>
χαῖρε, ὁ λύχνος ὁ φωτοφόρος.<br>
Χαῖρε, μυστηρίων τῶν θείων διάκονος·<br>
χαῖρε, αὐγασμάτων ἀΰλων ἀνάπλεως.<br>
Χαῖρε, τῆς Χριστοῦ σαρκώσεως θεῖος εὐαγγελιστής·<br>
χαῖρε, τῆς Ἀγγέλων τάξεως ἄρχων ὁ θεοειδής.<br>
Χαῖρε, ὅτι ὑπούργεις ἐν ναῷ τῇ Παρθένῳ·<br>
χαῖρε, ὅτι ὑπείκεις Λόγῳ τῷ Ὑπερθέῳ.<br>
Χαῖρε, Θεοῦ Ἀρχάγγελε πάμφωτε·<br>
χαῖρε, ἡμῶν ὑπέρμαχε κράτιστε.<br>
Χαῖρε, ὁ ὕμνον Τρισάγιον ᾄδων·<br>
χαῖρε, δεήσεις δεχόμενος πάντων.<br>
Χαίροις, Γαβριὴλ ἀρχάγγελε.<br><br>

Ὕδωρ ἔβλυσε ξένον τῇ ὑμῶν ἐπιφανείᾳ Μονῇ Δοχειαρίου τῇ θείᾳ, Ἀρχάγγελοι Χριστοῦ, ἐμφανῶς, Μιχαὴλ καὶ Γαβριὴλ ἱερώτατοι· διὸ ὑμᾶς γεραίρομεν ὡς ἀρωγοὺς ἡμῶν, βοῶντες·<br><br>

Ἀλληλούϊα.<br><br>

Φωτοφόρος καὶ πλήρης οὐρανίου ἰσχύος ὁρᾶσαι, Μιχαὴλ στρατηγέτα, καὶ χεῖρα βοηθείας ἀεὶ ἐπορέγεις τοῖς πιστῶς σοι προστρέχουσι, κινδύνων ἐξαιρούμενος τοὺς ἐκβοῶντάς σοι τοιαῦτα·<br><br>

Χαῖρε, Κυρίου τὴν δόξαν βλέπων·<br>
χαῖρε, ἁγίαν δύναμιν ἔχων.<br>
Χαῖρε, ὁ ἀδύτῳ φωτὶ ἐλλαμπόμενος·<br>
χαῖρε, ὁ κινδύνων ἡμᾶς ἐκρυόμενος.<br>
Χαῖρε, μέγιστε Ἀρχάγγελε τῆς ἰσχύος τοῦ Θεοῦ·<br>
χαῖρε, κράτιστε ἀντίπαλε τῆς μανίας τοῦ Ἐχθροῦ.<br>
Χαῖρε, ὅτι ταχέως τῶν πιστῶν προστατεύεις·<br>
χαῖρε, ὅτι ὀξέως τὸν Βελίαρ ἐκτρέπεις.<br>
Χαῖρε, Θεοῦ ὁρῶν τὴν λαμπρότητα·<br>
χαῖρε, νοὸς σοβῶν ἀμαυρότητα.<br>
Χαῖρε, ψυχῶν ἀπελαύνων τὸ ἄχθος·<br>
χαῖρε, ἐχθρῶν καταβάλλων τὸ κράτος.<br>
Χαίροις, Μιχαὴλ ἀρχιστράτηγε.<br><br>

Χαίρει πᾶσα ἡ κτίσις, βοηθοὺς καὶ προστάτας, δυὰς τῶν φωταυγῶν Ἀρχαγγέλων, πλουτήσασα ὑμᾶς ἐκ Θεοῦ, καὶ ταῖς πτέρυξιν ὑμῶν σπεύδομεν, ὦ Μιχαὴλ καὶ Γαβριήλ, καὶ τῇ Τριάδι ἐκβοῶμεν·<br><br>

Ἀλληλούϊα.<br><br>

Ψάλλων ἐν τοῖς ὑψίστοις, Γαβριήλ, τῇ Τριάδι σὺν πάντων τῶν Ἀγγέλων τοῖς δήμοις τὸν τρισάγιον ὕμνον ἀεί, ὑπὲρ ἡμῶν διὰ παντὸς ἱκέτευε, ὡς ἂν πόνων καὶ θλίψεων ῥυώμεθα οἱ ἐκβοῶντες·<br><br>

Χαῖρε, Ἀρχάγγελε φωτοφόρε·<br>
χαῖρε, ἐν ἅπασι σελασφόρε.<br>
Χαῖρε, ὁ πυρίνων ταγμάτων πρωτάγγελος·<br>
χαῖρε, ὁ πνευμάτων σκοτίων ἀντίμαχος.<br>
Χαῖρε, φύλαξ ὁ θερμότατος εὐσεβῶν χριστιανῶν·<br>
χαῖρε, στήριγμα ἀκράδαντον κλονουμένων καρδιῶν.<br>
Χαῖρε, τῆς Ἐκκλησίας ἀῤῥαγὴς προστασία·<br>
χαῖρε, τῶν σὲ ὑμνούντων ψυχικὴ θυμηδία.<br>
Χαῖρε, δι᾿ οὗ τοῦ σκότους ῥυσθήσομαι·<br>
χαῖρε, δι᾿ οὗ φωτὸς πληρωθήσομαι.<br>
Χαῖρε, ἀκτὶς τῆς ἐν σκότει ψυχῆς μου·<br>
χαῖρε, κρηπὶς τῆς παρούσης ζωῆς μου.<br>
Χαίροις, Γαβριὴλ ἀρχάγγελε.<br><br>

Ὦ δυὰς φωτοφόρε τῶν λαμπρῶν Ἀρχαγγέλων, Μιχαὴλ καὶ Γαβριὴλ συνάμα, (ἐκ γ’) τοῦ ἀδύτου φωτὸς κοινωνοὺς ταῖς φωταυγέσι λιταῖς ὑμῶν δείξατε τοὺς πόθῳ ὑμᾶς μέλποντας, καὶ τῇ Τριάδι ἐκβοῶντας·<br><br>

Ἀλληλούϊα.<br><br>

Καὶ πάλιν τὸ εἰρημένον Κοντάκιον.<br>
Κοντάκιον. Ἦχος πλ. δ´. Τῇ ὑπερμάχῳ.<br><br>

Τῶν οὐρανίων στρατιῶν ὡς προεξάρχοντες ὁ Μιχαὴλ καὶ Γαβριὴλ οἱ ἀρχιστράτηγοι, οἱ τῷ θρόνῳ παρεστῶτες τῆς θείας δόξης, τῶν παγίδων τοῦ δολίου Πολεμήτορος ἐκλυτροῦσθε προστασίαις ὑμῶν πάντοτε τοὺς κραυγάζοντας·<br><br>

Χαίροις, ζεῦγος ἀσώματον.

<br><BR><BR>



</body>
</html>
