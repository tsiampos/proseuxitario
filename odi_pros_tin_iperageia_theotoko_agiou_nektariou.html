<!DOCTYPE html PUBLIC "-//W3C//DTD HTML 4.01//EN"
   "http://www.w3.org/TR/html4/strict.dtd">

<html lang="en">
<link rel="icon" 
      type="image/png" 
      href="logo.png">
<meta name="viewport" content="width=device-width, initial-scale=1.0, minimum-scale=1.0, maximum-scale=1.0, user-scalable=no">


<head>
<meta name='text:proseuxitario' content='' />
<meta name="keywords" content="προσευχες, ορθοδοξια, προσευχηταριο, προσευχηταρι, ορθοδοξο προσευχηταρι, ορθοδοξος χριστιανος">
<meta name="author" content="Fanis Siampos">

<meta http-equiv="Content-Type" content="text/html; charset=utf-8">
<title>ΠΡΟΣΕΥΧΗΤΑΡΙΟ (ΟΡΘΟΔΟΞΟΥ ΧΡΙΣΤΙΑΝΟΥ)</title>
<link rel="stylesheet" href="post.css">
</head>
<body>
<div id="header">

<p><center><a href="index.html"><img style="margin:0 auto; position:relative; top:-13px; text-decoration: none; border: 0 none; width:270px; height:25px;" alt="logo"  src="16940042759035.png"></a></center></p>
</div>

<object style="font-size:26px; color:#2F4F4F; font-weight:bold; line-height:100%; font-family: Helvetica;">Ωδή πρός την Υπεραγία Θεοτόκο (Αγίου Νεκταρίου)</object>

<br><br>

Ανυμνών μεγαλύνω Σε άχραντε<br>
την το γένος ημών μεγαλύνασαν.<br>
Δυσωπών δυσωπώ Σε Πανύμνητε,<br>
την αεί τον υιόν δυσωπήσασαν.<br><br>

Ευλογών μακαρίζω Σε, Δέσποινα,<br>
ην πιστών γενεαί μακαρίζουσιν.<br>
Αναμέλπω την χάριν σου, Άνασσα,<br>
ην αγγέλων χοροί μεγαλύνουσιν.<br><br>

Αδιάφθορε νύμφη ανύμφευτε,<br>
ικετεύω, τον νουν μου χαρίτωσον.<br>
Απειρόγαμε κόρη ακήρατε,<br>
δυσωπώ Σε τας κόρας μου φώτισον.<br><br>

Θεομήτορ Μαρία θεόνυμφε,<br>
τας οδούς μου κατεύθυνον, δέομαι.<br>
Μητροπάρθενε, Δέσποινα άσπιλε,<br>
κινδυνεύοντα Συ διαφύλαττε.<br><br>

Σωτηρίας ημών το κεφάλαιον,<br>
σωτηρίαν εμοί συ απέργασαι.<br>
Ευδοκίας ημών το προοίμιον,<br>
ευλογίαν καμοί θείαν δώρησαι.<br><br>

Η το φως το ανέσπερον τέξασα,<br>
σκοτισθέντα τον νουν φωταγώγησον.<br>
Η τα σκότη πλανών διαλύσασα,<br>
βηματίζειν ορθώς παιδαγώγησον.<br><br>

Η του κόσμου προστάτις Παντάνασσα,<br>
πειρασμών και κινδύνων με λύτρωσαι.<br>
Η την χάριν τω κόσμω κυήσασα,<br>
την χαράν μοι αΐδιον δώρησαι.<br><br>

Μυστηρίου φρικτού η φανέρωσις,<br>
μετανοίας μοι πύλας διάνοιξον.<br>
Αμαρτίας βροτών η αναίρεσις,<br>
σωτηρίας υιόν με ανάδειξον.<br><br>

Η Χριστόν εν ωλέναις βαστάσασα,<br>
Ευμενή τον κριτήν μοι απέργασαι<br>
Η ως βρέφος τον Πλάστην θηλάσασα<br>
Τον Δεσπότην των όλων ιλέωσαι.<br><br>

Θησαυρέ της ζωής αδαπάνητε,<br>
την ψυχήν μου πτωχεύσασαν πλούτισον.<br>
Φωτοφόρε λυχνία ολόφωτε,<br>
σκοτισθέντα τον νουν μου καταύγασον.<br><br>

Των καμνόντων ισχύς θεονύμφευτε,<br>
την καμνούσαν ψυχήν μου ενίσχυσον.<br>
Ιατρέ ασθενούντων Πανύμνητε,<br>
ασθενούντα δεινώς με θεράπευσον.<br><br>

Η καλλίρρους πηγή η θεόρρυτος,<br>
η αέναος Συ και ακένωτος,<br>
την ψυχήν μου διψώσαν κατάρδευσον,<br>
και κατάρρυτον χώραν ανάδειξον.<br><br>

Ευδοκίας Θεού το προοίμιον,<br>
λυτρωθήναι αγνή με ευδόκησον.<br>
Των πλεόντων καλόν ορμητήριον,<br>
εκ του κλύδωνος Συ με διάσωσον.<br>

Η τροφή η του μάννα διάδοχος,<br>
την ψυχήν μου λιμώττουσαν έκθρεψον.<br>
Η τρυφής της Αγίας διάκονος,<br>
τρυφής θείας καμέ καταξίωσον.<br><br>

Φωτοφόρε νεφέλη αείφωτε,<br>
ψυχήν, φρένας και όμματα φώτισον.<br>
Πανακήρατε νύμφη ανύμφευτε,<br>
τους θερμούς υμνητάς Σου ελέησον.<br><br>

Η τον άρτον τον ζώντα βαστάσασα<br>
νεκρωθέντα Παρθένε με ζώωσον.<br>
Η τον στάχυν τον θείον βλαστήσασα,<br>
θανατούμενόν με νεοποίησον.<br><br>

Ουρανίας χαράς η ανέγερσις,<br>
χαρμονής την καρδίαν μου πλήρωσον.<br>
Βασιλείας του Άδου καθαίρεσις,<br>
την ψυχήν και τον νουν μου χαρίτωσον.<br><br>

Χαριτόβρυτε Μήτηρ Πανύμνητε,<br>
των δεινών και κινδύνων διάσωσον.<br>
Αειπάρθενε νύμφη ανύμφευτε,<br>
διαφύλαξόν με πολεμούμενον.<br><br>

Παρθενίας στερρόν αμυντήριον,<br>
την ψυχήν μου αγνήν διατήρησον.<br>
Παναγία, Θεού οικητήριον,<br>
κινδυνεύοντα Συ διαφύλαξον.<br><br>

Πανακήρατε κόρη πανάχραντε,<br>
της ψυχής μου τα πάθη θεράπευσον.<br>
Παναγία Παρθένε Πανάρετε,<br>
της ψυχής μου τον τάραχον κόπασον.<br><br>

Η πολύχοος γη η ανήροτος,<br>
εκ πασών γενεών η θεόλεκτος,<br>
την ψυχήν μου αγνή, αροτρίασον,<br>
και σταχύων κομώσαν ανάδειξον.<br><br>

Παναγία Παρθένε βοήθησον<br>
εις την Σην προστασίαν κατέφυγον.<br>
Παναγία μου Δέσποιν’ επάκουσον,<br>
εις την Σην παρρησίαν επήλπισα.<br><br>

Αθεμίτοις Πανάμωμε πταίσμασι,<br>
της ψυχής μου το κάλλος ημαύρωσα,<br>
πλην ευδόκησον πλύναι τοις δάκρυσι<br>
ην αφρόνως ο τάλας ηχρείωσα.<br><br>

Τον Υιόν και Θεόν Σου ικέτευσον,<br>
και κριτήν ευμενή μοι απέργασαι.<br>
Σαις πρεσβείαις ικέτην οικείωσον,<br>
και δεινής καταδίκης με λύτρωσαι.

<br><BR><BR>



</body>
</html>
