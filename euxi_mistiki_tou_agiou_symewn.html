<!DOCTYPE html PUBLIC "-//W3C//DTD HTML 4.01//EN"
   "http://www.w3.org/TR/html4/strict.dtd">

<html lang="en">
<link rel="icon" 
      type="image/png" 
      href="logo.png">
<meta name="viewport" content="width=device-width, initial-scale=1.0, minimum-scale=1.0, maximum-scale=1.0, user-scalable=no">


<head>
<meta name='text:proseuxitario' content='' />
<meta name="keywords" content="προσευχες, ορθοδοξια, προσευχηταριο, προσευχηταρι, ορθοδοξο προσευχηταρι, ορθοδοξος χριστιανος">
<meta name="author" content="Fanis Siampos">

<meta http-equiv="Content-Type" content="text/html; charset=utf-8">
<title>ΠΡΟΣΕΥΧΗΤΑΡΙΟ (ΟΡΘΟΔΟΞΟΥ ΧΡΙΣΤΙΑΝΟΥ)</title>
<link rel="stylesheet" href="post.css">
</head>
<body>
<div id="header">

<p><center><a href="index.html"><img style="margin:0 auto; position:relative; top:-13px; text-decoration: none; border: 0 none; width:270px; height:25px;" alt="logo"  src="16940042759035.png"></a></center></p>
</div>

<object style="font-size:26px; color:#2F4F4F; font-weight:bold; line-height:100%; font-family: Helvetica;">Ευχή Μυστική του Αγ. Συμεών</object>

<br><br>

<object style="color:red;">Τοῦ ἐν ἁγίοις πατρός ἡμῶν Συμεών εὐχή μυστική,<br>
δι᾿ ἧς ἐπικαλεῖται τό Πνεῦμα τό Ἅγιον ὁ αὐτό προορῶν.</object><br><br>

Ἐλθέ τό φῶς τό ἀληθινόν, ἐλθέ ἡ αἰώνιος ζωή,<br>
ἐλθέ τό ἀποκεκρυμμένον μυστήριον, ἐλθέ ὁ ἀκατονόμαστος θησαυρός,<br>
ἐλθέ τό ἀνεκφώνητον πρᾶγμα, ἐλθέ τό ἀκατανόητον πρόσωπον,<br>
ἐλθέ ἡ ἀΐδιος ἀγαλλίασις, ἐλθέ τό ἀνέσπερον φῶς,<br>
ἐλθέ πάντων τῶν μελλόντων σωθῆναι ἡ ἀληθινή προσδοκία,<br>
ἐλθέ τῶν κειμένων ἡ ἔγερσις, ἐλθέ τῶν νεκρῶν ἡ ἀνάστασις,<br>
ἐλθέ ὁ δυνατός, ὁ πάντα ἀεί ποιῶν<br>
καί μεταποιῶν καί ἀλλοιῶν μόνῳ τῷ βούλεσθαι!<br>
Ἐλθέ ὁ ἀόρατος καί ἀναφής πάντῃ ἀψηλάφητος,<br>
ἐλθέ ὁ ἀεί μένων ἀμετακίνητος<br>
καί καθ᾿ ὥραν ὅλος μετακινούμενος<br>
καί ἐρχόμενος πρός ἡμᾶς τούς ἐν τῷ ᾅδη κειμένους,<br>
ὁ ὑπεράνω πάντων τῶν οὐρανῶν,<br>
ἐλθέ τό περιπόθητον ὄνομα καί θρυλούμενον,<br>
λαληθῆναι δέ παρ᾿ ἡμῶν, ὅπερ εἷς,<br>
ἤ γνωσθῆναι, ὁποῖος ἤ ποταπός, ὅλως ἡμῖν ἀνεπίδεκτον.<br>
Ἐλθέ ἡ αἰώνιος χαρά, ἐλθέ τό στέφος τό ἀμαράντινον,<br>
ἐλθέ ἡ πορφύρα τοῦ μεγάλου Θεοῦ καί βασιλέως ἡμῶν,<br>
ἐλθέ ἡ ζώνη ἡ κρυσταλλοειδής καί διάλιθος,<br>
ἐλθέ τό ὑπόδημα τό ἀπρόσιτον,<br>
ἐλθέ ἡ βασίλειος ἁλουργίς καί αὐτοκρατορική ὄντως δεξιά!<br>
Ἐλθέ, ὅν ἐπόθησε καί ποθεῖ ἡ ταλαίπωρός μου ψυχή,<br>
ἐλθέ ὁ μόνος πρός μόνον, ὅτι μόνος εἰμί, καθάπερ ὁρᾷς!<br>
Ἐλθέ ὁ χωρίσας ἐκ πάντων<br>
καί ποιήσας με μόνον ἐπί τῆς γῆς,<br>
ἐλθέ ὁ γενόμενος πόθος αὐτός ἐν ἐμοί<br>
καί ποθεῖν σε ποιήσας με, τόν ἀπρόσιτον παντελῶς!<br>
Ἐλθέ ἡ πνοή μου καί ἡ ζωή,<br>
ἐλθέ ἡ παραμυθία τῆς ταπεινῆς μου ψυχῆς,<br>
ἐλθέ ἡ χαρά καί ἡ δόξα καί ἡ διηνεκής μου τρυφή!<br><br>

Εὐχαριστῶ σοι, ὅτι ἕν πνεῦμα ἐγένου μετ᾿ ἐμοῦ˙<br>
ἀσυγχύτως, ἀτρέπτως, ἀναλλοιώτως ὁ ἐπί πάντων Θεός,<br>
καί αὐτός μοι τά πάντα ἐν πᾶσι γεγένησαι,<br>
τροφή ἀνεκλάλητος καί εἰς ἅπαν ἀδάπανος,<br>
ἀενάως ὑπερεκχεομένη τοῖς τῆς ἐμῆς ψυχῆς χείλεσι<br>
καί ὑπερεκβλύζουσα ἐν τῇ πηγῇ τῆς καρδίας μου,<br>
ἔνδυμα ἀπαστράπτον καί καταφλέγον τούς δαίμονας,<br>
κάθαρσις διά ἀφθάρτων καί ἁγίων δακρύων ἐκπλύνουσά με,<br>
ὧν ἡ σή παρουσία, πρός οὕς παραγίνῃ, χαρίζεται.<br>
Εὐχαριστῶ σοι, τό φῶς ἀνέσπερόν μοι γεγένησαι καί ἥλιος ἄδυτος,<br>
ποῦ κρυβῆναι μή ἔχων ὁ πληρῶν τῆς σῆς δόξης τά σύμπαντα.<br>
Οὐδέποτε γάρ ἀπεκρύβης ἀπό τινος,<br>
ἀλλ᾿ ἡμεῖς ἀεί κρυπτόμεθα ἀπό σοῦ,<br>
λθεῖν πρός σέ μή βουλόμενοι.<br>
Ποῦ γάρ καί κρυβήσῃ ὁ μηδαμοῦ ἔχων τόπον τῆς σῆς καταπαύσεως;<br>
Ἤ διά τί, ὁ μήποτε ἀποστρεφόμενος τῶν πάντων τινά,<br>
μήτε τινά αὐτῶν ἐντρεπόμενος;<br><br>

Νῦν οῦν ἐνσκήνωσον, Δέσποτα,<br>
ἐν ἐμοί καί κατοίκησον καί μεῖνον ἀδιαστάτως,<br>
ἀχωρίστως μέχρι τέλους<br>
ἐν ἐμοί τῷ δούλῳ σου, ἀγαθέ,<br>
ἵνα κἀγώ εὑρεθῶ ἐν τῇ ἐξόδῳ μου καί μετά τήν ἔξοδον<br>
ἐν σοί, ἀγαθέ, καί συμβασιλεύσω σοι, τῷ ἐπί πάντων Θεῷ!<br><br>

Μεῖνον, Δέσποτα, καί μή ἐάσῃς με μόνον,<br>
ἵνα ἐρχόμενοι οἱ ἐχθροί μου,<br>
οἱ ζητοῦντες ἀεί τοῦ καταπιεῖν τήν ψυχήν μου<br>
καί εὑρίσκοντές σε μένοντα ἐν ἐμοί, φεύξωνται παντελῶς<br>
καί μή ἰσχύσωσι κατ᾿ ἐμοῦ,<br>
βλέποντές σε, τόν ἰσχυρότερον πάντων,<br>
ἔνδοθεν καθήμενον ἐν τῇ οἰκίᾳ τῆς ταπεινῆς μου ψυχῆς.<br>
Ναί, Δέσποτα,<br>
ὡς ἐμνήσθης μου, ὅτε ἐν τῷ κόσμῳ ἐτύγχανον<br>
καί ἀγνοοῦντός μου αὐτός ἐξελέξω με<br>
καί ἀπό τοῦ κόσμου ἐχώρισας<br>
καί πρό προσώπου τῆς δόξης σου ἔστησας,<br>
οὕτω καί νῦν ἔνδον ἱστάμενόν με εἰς ἀεί<br>
καί ἀμετακίνητον ἐν τῇ ἐμοί οἰκήσει σου διαφύλαξον,<br>
ἵνα μή βλέπων σε διηνεκῶς ὁ νεκρός ἐγώ ζῶ,<br>
καί ἔχων σε ὁ πένης ἀεί πλουτῶ,<br>
καί βασιλέων πάντων ἔσομαι πλουσιώτερος,<br>
καί ἐσθίων καί πίνων σε καθ᾿ ὥραν ἐπενδυόμενος<br>
ἐν ἀνεκλαλήτοις ὦ καί ἔσομαι ἐντρυφῶν ἀγαθοῖς,<br>
ὅτι σύ ὑπάρχεις πᾶν ἀγαθόν καί πᾶσα δόξα καί πᾶσα τρυφή<br>
καί σοί πρέπει ἡ δόξα, τῇ Ἁγίᾳ καί Ὁμοουσίῳ καί Ζωοποιῷ Τριάδι,<br>
τῇ ἐν Πατρί καί Υἱῷ καί Ἁγίῳ Πνεύματι σεβομένῃ τε καί γνωριζομένῃ<br>
καί προσκυνουμένῃ καί λατρευομένῃ ὑπό πάντων<br>
νῦν καί ἀεί καί εἰς τούς αἰῶνας τῶν αἰώνων, ἀμήν.

<br><BR><BR>



</body>
</html>
